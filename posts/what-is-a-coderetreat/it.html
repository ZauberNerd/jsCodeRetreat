<!doctype html>
<html>
<head>
  <meta charset="utf-8">
  <meta http-equiv="X-UA-Compatible" content="chrome=1">
  <title>Che cos’è un CodeRetreat?</title>

  <link rel="stylesheet" href="../../css/styles.css">
  <link rel="stylesheet" href="../../flag/flags.css">
  <meta name="viewport" content="width=device-width, initial-scale=1, user-scalable=no">
</head>
<body>

<h1>Che cos’è un CodeRetreat?</h1>

<p>
  Un CodeRetreat è una particolare tipologia di evento, legato al software development e al design, che si svolge sempre
  in maniera simile (grazie a Corey Haines!). Come scritto nel sito ufficiale
  <a href="http://www.coderetreat.org">www.coderetreat.org</a>,
  trattasi di un evento
  della durata di un giorno intero, il cui scopo è quello di far sì che i partecipanti possano esercitarsi nel
  Test Driven Development (TDD), nel “clean code”, nel “refactoring”, ecc. Sia che siate degli esperti in materia,
  sia che non abbiate alba di cosa si tratti, l’evento in questione vi aiuterà a migliorare e a carpire dei dettagli
  e sfumature di programmazione che difficilmente potreste riscontrare in altri contesti.
  Un CodeRetreat è cosa totalmente diversa da una conferenza: in quest’ultima, solitamente i partecipanti ascoltano
  passivamente un relatore, mentre nel nostro evento i relatori parleranno il minimo indispensabile…per il resto,
  sarà tutto in mano vostra! Codificherete in JS per l’intera giornata, sempre a coppie, con l’aiuto degli
  organizzatori che saranno sempre pronti a darvi qualche dritta o suggerimento.

  Considerando che questo evento garantisce ai partecipanti l’opportunità di prendere parte a una giornata
  di pratica in un clima assolutamente non “sotto pressione”, questo tipo di format ha dato prova di essere
  estremamente efficace per assicurare il miglioramento delle capacità dei partecipanti.
</p>

<p>
  La differenza principale tra il CodeRetreat e il nostro JS CodeRetreat è che normalmente si possono utilizzare
  diversi linguaggi di programmazione, mentre noi abbiamo deciso di utilizzare solamente JavaScript, dunque questo
  sarà un evento più focalizzato.
</p>

<h2>Perché solo JS?</h2>

<p>
  Perché il nostro intento è quello di dare ai partecipanti l’opportunità di concentrarsi meglio nella programmazione,
  attraverso l’utilizzo di un solo linguaggio per tutti. L’obiettivo è quello di andare più in profondità rispetto al
  CodeRetreat, garantendo un immediato miglioramento delle competenze e delle abilità dei partecipanti, senza il caos
  organizzativo dato dai diversi linguaggi di programmazione coinvolti.
</p>

<h2>Come si svolge la giornata?</h2>

<p>
  Tanto per cominciare, mi sembra alquanto importante sottolineare che si tratta di un evento gratuito: noi
  provvederemo a sfamarvi e ad abbeverarvi, voi dovrete soltanto godervi una giornata di programmazione attiva :)
  L’evento sarà suddiviso in 5 sessioni, durante le quali i partecipanti lavoreranno sul medesimo problema
  (definito “kata”) ma con 5 restrizioni differenti, una per ogni sessione. In ciascuna di queste, farete
  coppia con gente sempre diversa: questo vi darà la possibilità di confrontarvi con persone sempre nuove,
  di condividere le vostre conoscenze e di imparare tantissimo in una sola giornata. Considerando l’evento
  passato, la programmazione in coppia è stata votata unanimemente in modo estremamente positivo!
  Un aspetto interessante è che dopo ogni sessione il codice scritto verrà del tutto eliminato. Ciò vi darà
  la possibilità di ricominciare da capo nella sessione successiva, senza essere legati né al codice né alle
  decisioni di design scritte in precedenza. Tutto ciò vi garantirà il miglioramento delle vostre capacità in
  un solo giorno… date un’occhiata a questi post (<a href="http://uxebu.com/blog/2014/02/11/js-coderetreat-our-successful-event/">1</a>
  e
  <a href="http://uxebu.com/blog/2014/03/10/our-js-coderetreat-sharing-knowledge-from-both-sides/">2</a>
  , entrambi in inglese), per farvi un’idea delle opinioni
  dei partecipanti dell’evento passato!
  <a href="http://www.flickr.com/photos/119361579@N03/sets/72157641851935204/">Clicca qui</a>
  per vedere le foto dell’edizione passata.
</p>

<h2>Bello, ma non abito a Monaco…</h2>

<p>
  Kein Problem! Se siete interessati, potete organizzarlo voi stessi nella vostra città.
  Date un’occhiata a questo post per farvi un’idea sul da farsi, e, in caso di ulteriori
  domande, siamo qui per darvi una mano! Contattateci :) Inoltre, ci sono diverse città che si stanno
  attivando per organizzare l’evento in simultanea al nostro, tutte il 10 maggio. Controllate il
  <a href="http://jscoderetreat.com">sito ufficiale</a>, nuove location stanno costantemente aderendo!
</p>

<p>
  Spero che questo post vi abbia chiarito alcuni dubbi. Ripeto, in caso di ulteriori domande
  <a href="http://twitter.com/jscoderetreat">contattateci</a>
  pure!
</p>

<p>
  A presto :)
</p>

</body>
</html>
